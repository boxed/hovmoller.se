---
layout: post
title:  "Fredag natt"
date:   2015-05-13 09:29
categories: jekyll update anders
tags: featured
image: /assets/images/natt.jpg
---
Frida är på musikal och jag har en lugn och sovande bebis. Första veckan har gått bra! Jag har nu jobbat två dagar i NY, varit ledig en dag och så var det dagen vi kom fram först förstås. Det har gått väldigt bra hittills. Nova var så glad på kvällen i tisdags att jag var lite rädd att hon inte skulle kunna lägga sig och sova alls! Så mycket saker att leka med och en ny lägenhet att utforska. 

Känns som det kommer bli mycket mexikansk mat närmaste veckorna. Det är en grym food truck vid jobbet som är där tisdag och fredag som nog ska köras på mycket, och när vi beställde hem till kvällen var det fantastiskt med. Fast det slog inte thai-maten :P

Varje gång jag är i USA slås jag av alla dom små detaljerna som är helt feldesignade. Duschen kan man inte ställa in mängden vatten utan bara temperatur, och för att ta sig till varmt måste man gå via kallt. Doorknobs. Automater som tar kort men som kräver att man skriver in sin zip code. Trottoarer som är som gjorda för att man ska snubbla på alla stora skarvar. Och i New York: påsar med skräp som ligger på gatan överrallt. 

Nova har utvecklats massor sen vi kom hit. Det kanske mest dramatiska är att hon nu kan sätta sig upp i sin säng. Det gör det mycket svårare att lägga henne! Hon har också nu börjat få en tydlig humor: hon gör något roligt som hon fnissar åt och så tittar hon på oss för att vi ska vara med. Supergulligt!

![Fniss](/assets/images/fniss.jpg "")
